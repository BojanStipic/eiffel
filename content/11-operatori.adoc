=== Operatori

Operatori su samo drugi nazivi (aliases) za nazive svojstava.
[source,eiffel]
----
a + b * c
----
je samo skraćeni zapis za:
[source,eiffel]
----
a.plus (b.product (c))
----

Alternativni nazivi se mogu definisati upotrebom ključne reči `alias`, na sledeći način:
[source,eiffel]
----
class INTEGER
feature
	…
	plus alias "+" (other: like Current): like Current is
		do
			…
		end

	product alias "*" (other: like Current): like Current is
		do
			…
		end
	…
end
----

Dostupni operatori sa definisanim pravilima prioriteta su:

* Operator dodele `:=`
* Aritmetički operatori `+`, `-`, `*`, `//`—celobrojno deljenje,
`/`—realno deljenje, `^`—stepenovanje, `\\`—ostatak pri deljenju (moduo).
* Relacioni operatori `<`, `\<=`, `>`, `>=`, `=`, `/=`, `~`, `/~`.
* Bulovi binarni operatori `and`, `or`, `xor`, `not`.
* Interval operator `..`.

Takođe, mogu se definisati i proizvoljni novi operatori, kombinacijom bilo
kojih znakova.

.Na primer:
[source]
----
-|->
<-|-
==>
<==
----
