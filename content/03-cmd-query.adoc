=== Razdvajanje komanda-upit (command-query separation) [CQS]

Princip razdvajanja komande od upita iskazuje da svaka metoda treba biti
komanda koja vrši akciju, ili upit koji vraća podatak pozivaocu, ali
ne i jedno i drugo. Drugim rečima, postavljanje pitanja ne treba da
menja odgovor. Metoda može vratiti vrednost samo ukoliko njeno izvršavanje
nema bočnih efekata.

CQS je pogodan za korišćenje u kombinaciji sa DbC-om. U DbC-u, tvrdnje se
smatraju anotacijama, a ne programskom logikom, tako da njihovo izvršavanje
ne treba imati uticaj na program. Vodeći se CQS principom, bilo koja
upit (query) funkcija se može koristiti u sklopu DbC tvrdnji.

Standardni primer u objektnom programiranju bi bile `set` i `get` metode,
gde su seteri prirodno komande, a geteri upiti.

Problem ovog principa je što njegovim pridržavanjem ne možemo
implementirati neke važne programerske idiome, kao što je `pop()` funkcija
kod steka.
